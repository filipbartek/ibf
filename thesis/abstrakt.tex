Pokud interpretujeme vstupní vektory booleovské funkce
jako binárně zapsaná čísla,
intervalovou booleovskou funkci $\intervalfn{f}{n}{a}{b}$
definujeme tak,
že $\intervalfn{f}{n}{a}{b}(x) = 1$
právě tehdy když $a \leq x \leq b$.
Disjunktivní normální forma je
jeden z běžných způsobů reprezentace
booleovských funkcí.
Minimalizaci DNF reprezentace
$1$-intervalové booleovské funkce
zadané okrajovými hodnotami intervalu
lze provést v lineárním čase.
Zobecnění na $k$-intervalové funkce
se zdá být složitější.
V této diplomové práci diskutujeme komplikace s hledáním
optimální DNF reprezentace $k$-intervalové funkce
a představíme $2k$-aproximační algoritmus
pro tento problém.